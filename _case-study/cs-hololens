# Η περίπτωση του Hololens

Αρχές του 2016 η Microsoft παρουσίασε το Hololens μια συσκευή η οποία λειτουργεί στα πλαίσια της επαυξημένης πραγματικότητας. Είναι στην πραγματικότηττα ένας υπολογιστής ο οποίος με την βοήθεια ολογραμμάτων που εμφανίζει στην οθόνη του επιτρέπει στον χρήστη την διάδραση με το φυσικό περιβάλλον. Στην πράξη είναι μια μίξη της επαυξημένης πραγματικότητας με την εικονική πραγματικότητα όπου τα αντικείμενα του φυσικού και εικονικού κόσμου συνδυάζονται μεταξύ τους δημιουργώντας ένα τεράστιο εικονικό καμβά. 
Η αλληλεπίδραση γίνεται μέσω της κίνησης του κεφαλιού, όπου ο υπολογιστής "βλέπει" ότι και ο χρήστης, με την χρήση χειρονομιών όπου γίνεται και ο χειρισμός και η επαφή καθώς και με φωνητικές εντολές. Ετσι ο χρήστης μπορεί να αλληλεπιδράσει με τα αντικείμενα που βρίσκονται στο χώρο, με όριο μόνο την φαντασία του. Εχει την δυνατότητα να δημιουργήσει σαν να σχεδίαζε κάτι στον υπολογιστή αλλά με πολύ περισσότερες δυνατότητες καθώς πλέον μπορεί να έχει και διάδραση με αυτό που σχεδιάζει. Πχ μπορεί ένα σχεδιαστής μηχανής να δημιουργήσει εικονικά μια ολόκληρη μοτοσυκλέτα δημιουργώντας κομμάτι κομμάτι όλα τα χαρακτηριστικά της και βλέποντας το τελικό αποτέλεσμα σαν να την είχε δημιουργήσει με αληθινά υλικά. Με τον ίδιο τρόπο μπορεί να κάνει εικονική σύσκεψη και να εμφανίσει κάποιον συνεργάτη δίπλα του ο οποίος βρίσκεται στην άλλη άκρη του κόσμου και μαζί να επεξεργάζονται εικονικά το ίδιο αντικείμενο. 
Είναι σίγουρο ότι τα επόμενα χρόνια η συγκεκριμένη υλοποίηση θα μας απασχολήσει πολύ και όσο περισσότερες εταιρείες μπουν στο χώρο θα γίνει και πιο οικονομική εμφανίζοντας τεράστιες δυνατότητες.
